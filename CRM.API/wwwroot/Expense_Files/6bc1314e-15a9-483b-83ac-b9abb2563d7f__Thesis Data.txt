তুরস্কে উদ্ধারকাজ এখনও সম্পূর্ণ হয়নি। ভয়াবহ কম্পনের রেশ কাটিয়ে জীবনযাপন স্বাভাবিক ছন্দে ফেরেনি এখনও। তার মধ্যেই সোমবার আবার ভূমিকম্পে কেঁপে উঠল দক্ষিণ তুরস্ক। রিখটার স্কেলে কম্পনের মাত্রা ছিল ৫.৬। কম্পনের জেরে ভেঙে পড়েছে বেশ কিছু ক্ষতিগ্রস্ত বাড়ি। মৃত্যু হয়েছে এক জনের।

বিপর্যয় মোকাবিলা দফতর সূত্রের খবর, কম্পনের জেরে ১০০ জনেরও বেশি আহত হয়েছেন। ২৪টির বেশি বাড়ি ভেঙে পড়েছে। ইয়েসিলিউর্ট অঞ্চলের একটি বহুতলের ধ্বংস্তূপের নীচে বাবা ও মেয়েকে আহত অবস্থায় উদ্ধার করা হয়েছে। মালটিয়া অঞ্চলে ধ্বংস্তূপের নীচ থেকে উদ্ধার করা হয়েছে ৩ ব্যক্তিকে।

২০১০ সালের পর আবার ভয়াবহ বন্যায় ডুবে গিয়েছে পাকিস্তান। জলমগ্ন দেশের এক-তৃতীয়াংশ। এখনও পর্যন্ত হাজারেরও বেশি মৃত। ক্ষয়ক্ষতির পরিমাণ হাজার হাজার কোটির। ধুঁকতে থাকা পাক অর্থনীতিকে চাপে ফেলে এই বন্যায় সে দেশের প্রতি সাত জনের মধ্যে এক জন ক্ষতিগ্রস্ত।

করোনার ধাক্কা কাটিয়ে এবং উত্তরবঙ্গকে ঘিরে এ বার পুজোয় হৃত বাজারের কিছুটা পুনরুদ্ধার করেছিল পর্যটন, হোটেল, হোম স্টে, গাড়ি সংস্থা-সহ সার্বিক ভাবে পর্যটন শিল্প। এ বার তারা তাকিয়ে ছিল, পুজো পরবর্তী শীতের মরসুমের দিকে। কিন্তু নতুন করে আশঙ্কা তৈরি করেছে দেশের বিভিন্ন প্রান্তে প্রাকৃতিক দুর্যোগ। ক্রমাগত বৃষ্টি ও বন্যায় পাহাড়ে ধস নামায় এবং রাস্তা বন্ধ হয়ে যাওয়ায় অন্তত তাদের উপরে সাময়িক ভাবে কিছুটা প্রভাব পড়তে পারে বলে মনে করছে রাজ্যের পর্যটন শিল্প। বিশেষত সিকিম, উত্তরবঙ্গ বা উত্তরাখণ্ডের পাদদেশে সংক্রমণ এড়িয়ে নিরিবিলিতে ভ্রমণের আগ্রহের জেরে যে সব হোম স্টের চাহিদা বেড়েছিল, যোগাযোগ ব্যবস্থা বিপর্যস্ত হলে সেখানে পর্যটন ফের ক্ষতিগ্রস্ত হওয়ার আশঙ্কা রয়েছে।

ঘূর্ণিঝড় মোখার আঘাতে কারও প্রাণহানি হয়নি বলে জানিয়েছেন দুর্যোগ ব্যবস্থাপনা ও ত্রাণ প্রতিমন্ত্রী মো. এনামুর রহমান। তবে কক্সবাজারের টেকনাফ উপজেলা ও প্রবালদ্বীপ সেন্ট মার্টিনের ১২ হাজার ঘরবাড়ির ক্ষতি হয়েছে বলে তিনি জানান।

এনামুর রহমান বলেন, ঘূর্ণিঝড় মোখার অগ্রভাগ সকাল ছয়টা থেকে কক্সবাজার, টেকনাফ, সেন্ট মার্টিন ও মিয়ানমারের সিটুয়ে উপকূল অতিক্রম শুরু করে। এখন ঝড়ের গতিবেগ ঘণ্টায় ৫০ থেকে ৬৮ কিলোমিটার। সকাল থেকে ভাটা শুরু হয়েছে। তাই জলোচ্ছ্বাসের আশঙ্কা নেই বলে জানান প্রতিমন্ত্রী।

গতকাল শনিবার ‘সুপার সাইক্লোন’-এর কথা বলে পরে কেন পরিবর্তন করেছিলেন—এমন প্রশ্নের জবাবে এনামুর রহমান বলেন, ‘তখন পূর্বাভাস দেখে সুপার সাইক্লোনের কথা বলা হয়েছিল। পরে বাতাসের গতিবেগ দেখে প্রত্যাহার করা হয়। সুপার সাইক্লোন হলে তখন বাতাসের গতিবেগ থাকে ২২০ কিলোমিটারের মধ্যে, সেটা হয়নি।’

অতিপ্রবল ঘূর্ণিঝড় মোখার কারণে দেশের ছয় জেলায় জলোচ্ছ্বাস হতে পারে বলে জানিয়েছেন দুর্যোগ ব্যবস্থাপনা ও ত্রাণ প্রতিমন্ত্রী মো. এনামুর রহমান। আজ শনিবার ঘূর্ণিঝড় প্রস্তুতি কর্মসূচির বাস্তবায়ন বোর্ডের জরুরি সভা শেষে তিনি সাংবাদিকদের এ তথ্য জানান।

প্রতিমন্ত্রী বলেন, ‘গতকাল শুক্রবার সকালে মোখা অতিপ্রবল ঘূর্ণিঝড়ে রূপ নিয়েছে। এখনো উত্তর ও উত্তর–পূর্ব দিকে অগ্রসর হচ্ছে। এটা যেভাবে অগ্রসর হচ্ছে, আশঙ্কা করছি, মিয়ানমার ও বাংলাদেশের কক্সবাজার জেলায় আঘাত হানবে। এর প্রভাবে চট্টগ্রাম, নোয়াখালী, লক্ষ্মীপুর, বরিশাল, ভোলা বরগুনাসহ বিভিন্ন এলাকায় জলোচ্ছ্বাস হতে পারে।’

জলোচ্ছ্বাসের উচ্চতা নিয়ে জানতে চাইলে প্রতিমন্ত্রী বলেন, টেকনাফ ও কক্সবাজারের জন্য সুনির্দিষ্ট করে দুই থেকে তিন মিটার উচ্চতার (১ মিটার সমান ৩.২৮ ফুট) জলোচ্ছ্বাস হতে পারে। চট্টগ্রাম, নোয়াখালী, লক্ষ্মীপুর, বরিশাল, বরগুনা ও ভোলার জন্য দুই মিটারের কম উচ্চতার জলোচ্ছ্বাস হতে পারে। তিন মিটারের বেশি উচ্চতার জলোচ্ছ্বাস হলে আশ্রয়কেন্দ্রের লোকজনের জন্য একটি আশঙ্কা থেকে যায়।

আবহাওয়া অধিদপ্তরের বরাত দিয়ে এনামুর রহমান বলেন, ঘূর্ণিঝড়টি আগামীকাল রোববার সকাল ৬টা থেকে সন্ধ্যা ৬টার মধ্যে আঘাত হানতে পারে। এখন পর্যন্ত যে দূরত্ব আছে, আগামীকাল সকাল থেকেই উপকূল স্পর্শ করতে থাকবে।

এনামুর রহমান বলেন, ‘এটির অবস্থান, গতিপথ ও গতি বিবেচনা করে আমরা স্থির করেছি, কক্সবাজার বন্দরকে ১০ নম্বর মহাবিপৎসংকেত দেওয়ার জন্য। আর চট্টগ্রাম ও পায়রা বন্দরকে ৮ নম্বর মহাবিপৎসংকেত জারি রাখা হবে। মোংলায় ৪ নম্বর সতর্কতা সংকেত থাকবে।’

১০ নম্বর মহাবিপৎসংকেত কখন থেকে কার্যকর হবে, জানতে চাইলে দুর্যোগ ব্যবস্থাপনা ও ত্রাণ প্রতিমন্ত্রী বলেন, শনিবার বেলা আড়াইটা থেকে এটি কার্যকর হবে। এখন সেন্ট মার্টিনের সবাইকে আশ্রয়কেন্দ্রে আনা হলেও চট্টগ্রাম ও কক্সবাজারের শতভাগ আনা সম্ভব হয়নি।

প্রতিমন্ত্রী আরও বলেন, ‘ঘূর্ণিঝড়ের প্রভাবে ২০০ মিলিমিটারের বেশি বৃষ্টিপাত হবে। এতে ভূমিধসের আশঙ্কা রয়েছে। এখন পর্যন্ত সেনাবাহিনী মোতায়েন করা হয়নি। তবে সশস্ত্র বাহিনী বিভাগের নেতৃত্বে সেনাবাহিনী, নৌবাহিনী ও কোস্টগার্ড কাজ করছে। এখন বাতাসের যে গতিবেগ ১৫০ থেকে ১৬০ কিলোমিটার, এটা বেড়ে হয়তো ১৮০ কিলোমিটার হতে পারে। এর বেশি হওয়ার শঙ্কা নেই। যে কারণে মোখাকে সুপার সাইক্লোন বা অতিপ্রবল ঘূর্ণিঝড় বলা যাবে না।’
